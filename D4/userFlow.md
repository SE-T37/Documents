USER FLOW DIAGRAM

In questa sezione del documento di sviluppo riportiamo gli “user flows” degli utenti che utilizzano la nostra applicazione. Come possiamo notare dal diagramma sottostante, l’utente ha molteplici azioni da poter compiere nella nostra applicazione. In particolare, non appena l’utente accede al sito, può navigare in 5 differenti pagine del sito: “Profilo”, “Seguiti”, “Crea”, “Registrazione”, “Luoghi”.

Per poter accedere alle pagine “Profilo”, “Seguiti” e “Crea” è prima necessario essersi autenticati mediante username e password; in caso contrario non sarà possibile visualizzare tali pagine.
Qualora non si fosse registrati al sito bisogna recarsi nella pagina “Registrazione”; nella quale si andrà a compilare con i propri dati un breve form di registrazione.

Nella pagina “Profilo” è possibile avere una panoramica del proprio profilo e dei propri viaggi pubblicati. In questa pagina, qualora lo si desiderasse, si hanno inoltre le possibilità di modificare il proprio profilo e/o di effettuare il logout.

Nella pagina “Seguiti” è possibile vedere gli utenti che si seguono ed una “preview” dei viaggi pubblicati da essi. Cliccando sull'icona di un utente seguito è possibile visualizzare i viaggi che ha pubblicato. In questa pagina è inoltre possibile seguire un nuovo utente, andando a compilare un apposito form.

La pagina “Crea” è stata sviluppata per permettere all’utente di pubblicare un nuovo viaggio. In questa pagina è infatti possibile compilare un form con i dati del viaggio e delle relative tappe.

Nella pagina “Luoghi” viene mostrata una “preview” di alcuni viaggi che sono stati pubblicati dagli utenti. Qualora lo si volesse, cliccando su un viaggio, è possibile visualizzare interamente i viaggi. È inoltre possibile ricercare un viaggio specifico andandone a specificare il titolo ed un range di lunghezza.
